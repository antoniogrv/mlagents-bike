### Progetto di Information Visualization (a.a. 23/24, Università degli Studi di Salerno)

Questo progetto è stato sviluppato come parte del corso di Information Visualization presso l'Università degli Studi di Salerno. Si concentra sull'implementazione di un agente di reinforcement learning utilizzando [MLAgents](https://github.com/Unity-Technologies/ml-agents) su [Unity](https://unity.com/). L'agente è integrato in un simulatore di motociclo che deve superare un percorso a ostacoli simile al percorso ministeriale per l'ottenimento della patente A2.

L'obiettivo principale è quello di utilizzare tecniche di reinforcement learning per addestrare l'agente in modo che possa navigare con successo attraverso il percorso a ostacoli, dimostrando competenze di guida simili a quelle richieste per ottenere la patente A2. L'agente deve imparare a prendere decisioni intelligenti, evitare ostacoli e completare il percorso in modo efficiente.

La logica dell'agente di reinforcement learning è implementata utilizzando MLAgents, che permette la definizione dell'ambiente di addestramento, la strutturazione delle azioni disponibili all'agente, l'implementazione del sistema di reward e la configurazione degli iperparametri.

*Nota*: questo progetto è stato implementato con la [Release 20](https://github.com/Unity-Technologies/ml-agents/releases/tag/release_20) di MLAgents.
